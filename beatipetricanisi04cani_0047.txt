ll. Prooemium voluminis quarti. XXX1X

gistrorum et contionatorum catholicorum penuria (134 335), ad infirmos illos non
accedere nisi gravi necessitate cogente (264 321 325), et Canisius nominatim illorum
confessiones excipere a Lainio praeposito generali vetitus erat (265); ipse tamen,
cum canonici cathedralis ecclesiae urbe migrassent ac tum cardinalis Hosius tum
archiepiscopus moguntinus Canisium idem facere exoptarent. sibi manendum esse
iudicavit manendique veniam a Lainio impetravit (382 399 403 408 887), sicut
etiam Vindobonae Socii pestilentiae tempore nemine petenti operam negabant (264 ⁵),
et Lugduni P. Edmuudus Augerius hominibus pestilentia infectis caritatem summam
praestando Gallorum animos sibi et Societati conciliavit (716—717). Ob pestilentiam
igitur scholas Societatis intermitti (655 753 772) ipsosque Socios magnam saltem
partem in alias regiones mitti oportebat (47 510 540 668 690). Singularis difficultas
ex pestilentia Oenipontem urente orta est: Archiducissae, quas dixi, Meranam ab·
euntes duos Societatis sacerdotes secum abduxerunt (597). Canisius unum iis suf-
ficere dicebat (700 766 793); quae res Magdalenae animum ita offendebat (685 776),
ut per litteras suo sororumque nomine datas Lainium praepositum generalem rogaret,
ne Canisium causae arbitrum constitueret (949); lis tamen cito composita est (950).
Maior autem pugna Canisio erat cum Bavariae ducis consiliariis sustinenda, ut
Societati suorum, quocumque ipsa vellet, mittendorum libertas constaret (298 302
305 596 731 940). Atque inter ipsos Socios fuisse, qui praepositum provincialem
sollicitudine afficerent, ex iis, quae dixi, satis liquet. Addo hoc tempore com-
paruisse germina dissensionum, quae aliquanto post inter Canisium et P. Paulum
Hoffaeum, virum ceteroquin valde probum, palam exstiterunt (741 1050). Sacerdos
quidam ex Societate dimissus eam maledictis et calumniis persequebatur (479).

Hoc Canisio valde erat cordi, utin collegiis Societatis germanicis et litterarum
studia et religiosae virtutes florerent. Romanos Socios monebat, providendum esse, ut,
qui in Germaniam mitterentur, bene latine scirent (143 234); neque ⁷,bullatos“ tantum
doctores (322 325), sed eos mitti debere, qui in docendo exercitati essent (138 322).
Socios curae suae commissos saepe invisebat: Augusta profectus est hoc tempore
Oenipontem ter, Monachium quinquies, Ingolstadium quinquies, Dilingam fere
terdecies. In singulis collegiis singulorum confessiones excepit (441 447 512
582 592 792) fratresque ad vota religiosa pie renovanda cum privatis cohorta-
tionibus tum orationibus de Societatis instituto habitis (434 916 938) praeparavit;
quibus in „visitationibus“ et ipse et sodales uberi afficiebantur solacio (814 929
930 941).

10. Neque solum Societatis homines in Germania degentes, sed Germanos
omnes sincera caritate Canisius complectebatur. Romam ad Carolum Vicecomitem
episcopum vintimiliensem et Pii [V. propinquum commentarium misit, quo de Ger-
mania in rebus divinis iuvanda agebat (738 770). Dolebat vehementer, cum in
ltaliae universitatibus iuvenum germanorum mores paene de industria corrumpi vel
Lutheranos et Galvinianos turpis lucri gratia creari iuris et medicinae doctores intel-
legeret, qui deinde in Germania cum specioso doctoris itali titulo ecclesiae catho—
licae detrimenta inferrent (653); quare Lainium praepositum generalem rogavit,
operam daret, ut pontifex ad tantum malum remedia adhiberet; atque ita causam
praebuit gravissimae illi constitutioni pontificiae (ne nunc quidem omni vi desti-
tutae), qua, qui magistros agere vel ad gradus academicos promoveri vellent, „pro-
fessionem fidei“ tridentinam facere iubebantur (761 772 790).

Fateor, in aliquibus rebus Canisius severius, non solum si nostra, sed etiam
si illa tempora spectentur, sensisse videri potest; ita in quaestione illa multum
agitata, num et quibus cum condicionibus 5⁰s0 sumi liceret (563 849); ita etiam
in interpretatione legum quarundam canonicarum, ut quae de peccatorum reser-
vatorum solutione (508 588 861) et de excommunicatorum consuetudine devitanda
(861) latae sunt. Attamen Germanis suis, ubi fieri posse existimabat, patrocina-
batur. commendavit, ut in concilio tridentino procuratoribus episcoporum Ger-
maniae ius suffragii tribueretur (82); suadebat, ut protestantibus ad ecclesiam red-
euntibus bona ecclesiastica, quae abstulissent, „condonarentur-‘⁴ (93). ut ,lndex‘

Braunsberger. Canisii Epistulae et Acta. lV. . d

