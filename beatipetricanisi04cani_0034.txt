XXVI ll. Prooemium voluminis quarti.

quibuscunque possent, promissionibus, donationibus sedi apostolicae conciliare a
pontifice iussi essent (964 970), Canisius quoque 100 ducatos a cardinale Morono
accepit et admisit. Quo facto Mauritius Re'tter offensus est: atque Canisii animum
fere venalem effectum pecuniaque corruptum esse Paulus Drews existimavit; quae
censurae quam non sint aequae, suo loco demonstrabitur (971).

Redeo ad ipsas tractationes tridentinas. Ferdinandus per theologos com-
mune quoddam scriptum componi iusserat, quo Morono responderetur. Scriptum
Canisio vehementer displicebat; caesarem ipse adiit et coram monuit: „Contentiosum“
illud scriptum ab hominibus parum idoneis immature compositum esse; caesar potius
pontifici amice se coniungeret eumque in reformandae ecclesiae studio confirmaret;
cum cardinale non scriptis, sed verbis ageret: iam multa de ecclesia reformanda a
concilio „praeclare“ esse constituta (174—177). Persuasit imperatori, quod volebat:
Ferdinandus scriptum illud multis modis „resecandum“ curavit: Morono ipse locutus
est3 tandem plus, quam Moronus ausus erat sperare, concessit (182-—185 202), ita
ut maxima difficultatum parte sublata concilii negotia deinceps longe tranquillius
procedere et eo ipso anno fauste absolvi possent (980). Quam successus prosperitatem
Moronus Canisio (qui etiam sacris precibus per Germaniae superioris collegia in-
dictis euin adiuverat) ascribere non dubitavit (973 975), affirmans (ut Canisio Laiuius
Tridento scripsit) se pro Societate Iesu etiam sanguinem fundere esse paratum (978).
Ne apud ipsos quidem collegas oenipontanos pius vir omnino frustra laboravit; qui
cum in auctoritatem pontificiam imminuendam inclinassent (164). unanimi tandem
suffragio caesarem docuerunt, pontificem „supra concilium esse“ (183 203). Imperatoris
quoque causam Canisius suo tempore agebat: ut cum Lainium rogavit, curaret, ut
Moronus de rebus in concilio gestis saepe caesarem per litteras certiorem redderet
(229 277): et cum per eundem Moronum Tridento Romam missae sunt litterae, quibus
Canisius instabat, ut curia romana tandem de Ferdinandi fide dubitare desineret, et
ut Romae bullae reformationum non solum conscriberentur, sed etiam ad effectum
adducerentur (203 216 235). Ex aliis quoque epistulis canisianis Tridentum missis
nonnunquam „capitula“ aliqua exscribebantur et Romam perferebantur (184 187
194 216), ubi per curiam circumlata cardinales atquc ipsum etiam pontificem solacio
et gaudio afficiebant (235 244 282). Ex quo genere capitula illa sunt —- epistulae
ipsae perierunt — quae olim in codices quosdam bibliothecarum parisiensis, gottin-
ganae, friburgensis relata, nunc primum (quod equidem sciam) vulgantur: in quibus
llaec, praeter alia, nuntiantur: Caesarem, theologorum consiliis neglectis, res con-
cilii „suaviter“ ac fere ex Moroni sententia et voluntate tractare; eum Canisio „sub-
indicasse“, se iam in sententiis cardinalium concilii praesidum et in more recepto
acquiescere etc. (24ss 254). Romae Pius IV. Sanctum Franciscum Borgiam ad se
accedentem amplexatus est et laudibus officia, quae Canisius ecclesiae praestitisset,
extulit (235 244).

Canisius, etiam postquam conventu theologorum soluto Augustam rediit. ponti-
fici et concilio gratificari studebat. Hosium cardinalem, ne difficultatilms cederet,
per litteras rogabat (113): eidem libros novos, eosque tum catholicos tum luthe-
ranos, ex librorum mercatu francofurtensi afferendos curabat (4 (38 188 336 350):
a patribus ludici Pauli lV. reformando delectis de variis libris, qui haeretici esse
ferebantur, interrogatus sententiam per litteras dixit (318 339 363); libros a Fonti-
‹lonio et Villalpando concilii tridentini theologis ad eiusdem concilii defensionem
‹·‹‚nscriptos in Germania —- haec quoque nova sunt —— ipso a. 1:364 typis describendos
curzwit (166 200 228 336 337).

Novae sunt etiam et dignae, quae ab historicis spectentur, relationes triden-
tinae, quas l'. Ioannes de Polanco, Societatis secretarius et concilii theologus, inter-
dum ad Canisium aliosque Societatis praepositos mittebat, per quos et cum sodalibus
et cum amicis communii-‚arentur: idem de brevioribus dico rerum concilii narrationibus,
quas l'olancus epistulis de Societatis negotiis 'l'ridento datis saepe adiungebat. Erant
ct, nisi admodum fallor, sunt adhuc, qui Tridenti Societatis homines manibus pedibus-
que, quominus ecclesia et imprimis curia romana reformaretur, repugnasse affirment.

