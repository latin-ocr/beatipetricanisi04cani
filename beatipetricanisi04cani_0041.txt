11. Prooemium voluminis quarti. Χχχῃῐ

6. Dilinganae illae vexationes leves vocari poterant, si cum augustanis
difficultatibus comparabantur. Canisius Augustae in dimidiata domuncula.
cuius alteram partem ludimagister tenebat, cum P. Guiliehno Elderen habitabat;
accedebant modo unus, modo plures alii Socii, qui vel aegrotabant vel aeditui,
ianitoris, librarii, coqui munera habebant (799-815). Canisius et Elderen in salute
animarum procuranda diligentissimi erant. Ita — de Canisii contionibus paulo infra
dicam —- in ecclesia cathedrali anno 1564 a mense lanuario ad Maium 1000 fere
homines (810). a Septembri ad exitum Decembris 930 iis peccata confessi sunt (816):
neque deerant, qui ex protestantismo ad fidem catholicam reverterentur (556 901),
quamvis protestantes dure habere reductos illos solerent (808-809) ; multae virgines
perpetuam virginitatem Deo voverunt (800): iuvenes et virgines monasteria intrarunt
(557 804 814-816); plerisque fidelibus persuasum est, ut confraternitati sacratissimi
Rosarii in templo dominicano institutae nomina darent (804). Libri obscoeni et
superstitiosi, imagines impurae Sociis tradebantur (81Ο); ab his praecavebatur -—
id quod praecaveri antea non erat solitum —‚ ne catholici protestantibus matrimonio
iungerentur (814); sacrarum peregrinationum usus restitutus (aliquando 20000 ad
30 000 interfuerunt) (810) ; Socii haud raro ad aegrotos et morientes evocabantur (802
815 816). Ursula Fuggera a Sociis instituta ad mensam eucharisticam, exemplo
ea aetate raro, singulis septimanis accedebat (816); eadem maritum. id quod nemo
efficere potuerat, ad sacrum singulis diebus dominicis audiendum adduxit (713), col-
legii Societatis romani egestatem magna stipe sublevavit (37), pagi Weissenborn.
mariti imperio subiecti, sacerdotes, ut se Sociis sacris exercitiis excolendos traderent,
permovit (377 397). Semel atque iterum Canisius cum socio Weissenhornium
Fuggerae rogatu venit; ubi praeter alia — cur rem occultem? —in arce fuggerana
exorcismis usus est adversus „spiritum domesticum, qui multis annis multos in-
festabat et in singulis fere lectis dormientes perturbabat“ (1043); ibidem Susannam
Rosinann, Augustae a ministris lutheranis frustra exorcizatam (806), exorcismis ad—
. iuvit: quae aliquot annis post tum Canisio tum Ursulae Fuggerae plurimum erat
negotii exhibitura (809).

Augustae igitur Canisii studio industriaque catholici et numero et pietate cre-
scebant (658 901). Pro quo incremento clerum urbis Canisio gratiam rettulisse
dixeris; sed res aliter accidit. Anno 1562 exeunte Canisio a capitulo cathedrali,
cuius ipse contionatorem agebat, aedes ampliores promissae erant (800): datae non
sunt (487 500 891). Canisius usum sacelli cuiusdam templo cathedrali coniuncti
petiit: non impetravit (416). Haec praesagia et indicia erant magnae illius tempe-
statis, quae apostolico viro imminebat: anno 1564 orta est. Multi factum narra-
verunt, sed obscurius et confusius. Quare rein ex primis fontibus cognoscere
operae pretium erat, praesertim cum in eam novissime historicorum oculi conversi
sint volumine altero relationum Bartholomaei Portiae nuntii per Germaniam apostolici,
quod mandatu borussico—romani illius „instituti historici“ a Carolo Schellhass editum
est. Tragoedia una est; Schellhass extremum actum ponit, ego primum. Itaque
Monachii in archivo regni bavarici grande nactus sum volumen, quod Floriano Riess
in eodem archivo classicam illam Canisii biographiam parante ex tenebris nondum
emerserat; „Acta“ dico ipsius cathedralis capituli augustani. Augustae, quicquid
in tabulario episcopali adhuc exstat litterarum monumentorumque ad eam contro-
versiam spectantium, humanissime mecum est communicatum. Litteras cardinalis
Augustani Romae archivum regni italici mihi suppeditavit. Quae Canisius aliique
Socii scripserunt, magnam partem adhuc in Societatis Iesu domibus asservantur.
Omnia, studiose exscripta, suis locis proponam3 hic brevem pono rerum summam.
Iam inde ab a. 1559, quo Canisius Augustae in ecclesia cathedrali officio contio—
natoris, a capitulo multum rogatus, fungi coeperat, ipse eiusque sodales, a summo
pontifice ampla sacramenta paenitentiae et eucharistiae administrandi potestate, qua
etiam multa ex peccatis „reservatis“ condonare poterant (472 492 533³ 601), in-
structi, Ottonis cardinalis Truchsess episcopi augustani auctoritate et mandatu (34
555), capitulo parochoque rem saltem „tacito consensu“, quem vocant, permittentibus

