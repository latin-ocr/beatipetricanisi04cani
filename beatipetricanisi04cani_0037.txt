II. Prooemium voluminis quarti. χχιχ

mensibus obierunt, contionando. catechismum explicando, monasteria, ecclesias,
scholas, domus bibliothecasque parochiales inspiciendo, hominum fidem scientiamque
tentando. Exstant adhuc tres relationes ab ipsis missionariis scriptae: duarum
partes aliquas propono: tertiam, quae Canisii mandatu ad Lainium praepositum
generalem missa est, integram, eamque nuuc primum, evulgo. Describitur et quasi
sub oculos subicitur. quanta sit apud rusticos inscitia et animorum a missae sacri-
ficio aversio (673 685) —— fere 2300 inventi sunt, qui Christi corpus inter missam
neque sub una specie neque sub utraque sumere vellent (607) —-‚ apud sacerdotes
rerum ad sacramenta administranda spectantium ignorantia, in contionando pigritia,
in vivendo impuritas (672 725-728). Depinguntur ministrorum lutheranorum petu-
lantia simul et ignavia —— unus ex iis, a Socio semel atque iterum ad disputandum
invitatus, semper tergiversabatur (725) —, sodalitatum sacrarum in bonis dilapi-
dandis temeritas, ecclesiarum sordes, monasteriorum desolatio (616-—617 727).
Multa, duce operam suam commodante, sunt emendata3 curatum, ut sacerdotes
pessimi loco moverentur, alii ad officium melius administrandum instituerentur,
monachi in monasteria concubinis abiectis reverti cogerentur, templis sacra supelleX,
parochis pro postillis Lutheri et Calvini libri contionum catholici providerentur,
catechismi Canisii aliique libri boni dispergerentur (602 606 616 673 7271048).
Unum aliquid ex his litteris, si per veritatem et aequitatem licere existimassem,
libenter erasissem: Haud perperam Canisius unum ex Sociis illis, eumque in aula
bavarica spectatissimum, ad Bavariam inferiorem reformandam mittere gravatus erat,
idque non solum, quod eum in contionando adversus protestantes „vehementiorem“
esse existimabat, sed etiam, quod eum iis moribus esse sciebat, ut homini dici
posset: „Medice‚ cura te ipsum“ (3031 448 463 511 519). Plura ex ipsis litteris
cognoscentur (730 761). Ceterum Canisius ad hanc missionem duci suam ipsius
operam obtulerat (448 510-511); quae admissa quidem non est (519); sed paulo
post Canisius ab Alberto Ingolstadium evocatus est, ut de universitate reformanda
cum Eckio cancellario aliisque consiliariis consilia conferret (934—936 943). Hoc
quoque ad Bavariam vere reformandam valde utile erat, quod ipse Albertus V. dux
eiusque familia, ut Canisius cardinali Hosio scripsit, erant velut „lilium inter spinas,
et lucifer in medio nebulae“ (667). Quae verba multis huius voluminis locis con-
firmantur: hic unum tantum pono, qui omnino novus est. Cum Canisius ex collegio
monacensi, in quo ad tempus versabatur, Iacobam ducissam, Guilielmi IV. viduam et
Alberti V. matrem, adisset, contigit, ut inter Iacobae libros liber „male catholicus“
compareret; statim non ipsa tantum, sed etiam Albertus dux, Anna eius uxor, multae
virgines nobiles in aula degentes, quotquot habebant libros ad pietatem spectantes,
in Societatis collegium miserunt, ut a Sociis inspicerentur et iudicarentur (943).

4. Quae dixi, potissimum vel ad universam ecclesiam catholicam vel ad
Austriae et Bavariae ecclesias pertinent. Sunt multa alia in hoc volumine, quibus,
proxime saltem et primum, universae Societatis Iesu historia increscat.
Lainius, secundus Societatis praepositus generalis, extremo vitae anno quasi testa-
mentum faciens ad Canisium aliosque Sociorum praepositos misit complures epistulas,
ut ita dicam, legiferas: Litteras „quadrimestres“, quas vocant, in „semestres“ com-
mutavit (752) easque scribi iussit vernacula lingua in usum Sociorum, qui eiusdem
linguae essent (280), latina in usum ceterorum ; hortatus est etiam sodales, ut easdem
litteras conscriberent castigate ac circumspecte, res gestas non augendo vanis verbis,
studiose cavendo, ne, quae arcana esse deberent, proderentur (278 280). catalogos
quoque statis temporibus componi ac litteras fundationum similiaque monumenta
colligi etin tabulis includi iussit atque ita Societatis tabularia sive archiva stabilivit
(720-722 775). Societatis praefectis praecepit, curarent, ne Socii in victu, vestitu.
libris sanctae paupertatis muros transcenderent (747). Haec inter domestica monumenta
usque adhuc latebant. Coloniae autem in archivo studiorum fundatorum longissimam
transcripsi epistulam, Roma a Polanco in Societatis provincias circummissam (531 ad
535), qua nova quaedam lumina cum aliis rebus tum facto illi Pii IV. immittuntur
Sociis, quod Carolus Borromaeus cardinalis nepos per Patrem Riberam ad vitae

