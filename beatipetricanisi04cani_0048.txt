XL ΙΙ. Prooemium voluminis quarti.

Pauli IV. „moderationem acciperet, Germanicae nationi accommodatam“ (93). Lainiuin
praepositum generalem rogabat, videret, ut in curia romana „circa censuras Eccle-
siasticas cum Germanis clementius ageretur¹⁴ (509). Canisio ut satisfieret, Socii romani
impetrare conabantur (frustra tamen), ut Germaniae sacerdotibus, etiam saecularibus,
potestas concederetur fideles a „casibus Bullae Coena& absolvendi (540 548 579
599) et iis, quorum confessiones exciperent, Novi Testamenti germanice versi et
librorum de controversiis germanice scriptorum lectionem permittendi (698); con-
diciones enim terminosque, quibus librorum illorum lectio in „Indice“ tridentino con-
stringebatur, Germaniae nocere potius quam utiles esse Canisius censebat (674 744
772 791 793). Refero haec et narro, non iudico.

11. Fieri certe potest, ut etiam doctissimus et sanctissimus quisque interdum
erret et labatur. Sicut Lainius‚ theologus Tridenti laudatissimus, concilio ab·
soluto, a pontifice confirmato, Romae promulgato atque „Indice“ tridentino similiter
promulgato Canisium aliosque Socios semel atque iterum docuit: Fideles concilii
decretis non teneri, antequam in ipsorum terra promulgata essent, neque „Iudioem‘
observari necesse esse nisi in regionibus, ubi promulgatus esset (474 486 529 744);
quas sententias hodie nemo theologus probaverit: Ita Canisius illis annis synodo
basileensi eam tribuebat auctoritatem, quam ei denegandam esse postea etiam
moderatiores inter Gallicanos confessi sunt (888). Ad romani pontificis primatum
defendendum dicta illa pseudocyrilliana et spurium Sylvestri Constitutum proferebat
(79 87). Concilium tridentinum in Germania nunquam promulgatum iri opinabatur
(486). Cum Calvinus Genevae tranquillam, quod ad externam quidem hominis
speciem attinet, mortem obisset, Canisius nescio quibus rumoribus deceptus, ad
cardinalem Hosium scripsit, eum Herodis instar desperabundum et a pediculis cor-
rosum vita excessisse (608). Reprehensus est etiam a praeposito generali, quod
nimius esset in petendis pro Germaniae collegiis hominibus valetudine et virtute
praestantibus (234 574), et quod pecunias male custodisset; novicius enim quidam,
cum Augustae Canisii coquum egisset, inde aufugerat, 200 ducatis furtim secum
ablatis (399 408); neque romanam vituperationem effugit, cum Dilingae fratrem
quendam Societatis scholasticum officio ianitoris astrinxisset3 a „litteratissimo‘ enim
homine illo id muneris plane esse alienum (707 772). Haec paene omnia nova
sunt; ea non occulto, sed, ut sunt, propono3 ad historiae enim integritatem necessaria
esse videntur, ac, quia viro maximo acciderunt, nobis, qui minores vel minimi sumus,
solacio esse possunt.

12. Magnum se Canisius his annis praebuit cum aliis virtutibus, tum
maxime oboedientia et animi demissione. Praepositum generalem Societatis 4. De-
cembris 1563 rogavit, ut provinciae Germaniae superioris „consuleret mutatione capitis
siue P1·0uincialis“; nam collegiis „nolim diutius incommodare . . . indignitatem sui
Prouincialis“ (412). Aliquot mensibus post eidem scripsit: „Mereor et accipio
lubens reprehensionem, quod patientiam et charitatem et longanimitatem morosis
et aegrotis fratribus debitam, ego non adferam. . . . Igitur supplex veniam peto
neglectae charitatis, et apertae impatientiae meae*⁴ (5391). Praepositi iudicium, relicta
sua sententia, sequitur (178 308 510). Placent ei, quae „sancta obedientia⁴‘ con-
stituit (421 424 683 777). „Non grauatim in I'russia uiuet duce sancta obedientia“
(609). ,Fiat in Christi nominc uoluntas non mea, sed superioris“ (229). Ac m. Octobri
1564, cum laboribus moderari iussus esset (695), respoudit: „Paternam admonitionem
non possum non reverenter amplecti. Utinam ego discretionem virtutum matrem in
re ulla tenere possem, qui neque mihi neque aliis satisfacio saepe“ (708).

At Canisius plerisque magnopere satisfaciebat. „Pater Ca-
nisius“‚ inquit Ioannes Franciscus Commendonus episcopus Zacynthi
in relatione initio a. 1563 Tridenti iussu praesidum concilii scripta,
„homo est summae et virtutis et doctrinae, atque studiosus potestatis
pontificiae defensor“ (957). Canisium per totam Germaniam aucto-

 

